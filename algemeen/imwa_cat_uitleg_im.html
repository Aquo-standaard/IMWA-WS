<!--Hoofdstuk 2 Introductie gegevensdefinitie en modelelementen-->
<h1>Gegevensdefinitie</h1>
<p>Binnen het modelleren wordt er gebruik gemaakt van modelelementen (zie voor uitleg over deze elementen 3.1.1). Om goed te kunnen begrijpen wat deze modelelementen precies zijn en waar zij voor gebruikt kunnen worden, hebben deze een gegevendefinitie. Een gegevensdefinitie geeft een beschrijving van alle elementen binnen een informatiemodel. 
	Deze gegevensdefinitie vormt het hart van deze catalogus. Voor IMWA Watersysteem is deze gegevensdefinitie beschreven in hoofdstuk 4
	
	<p>Binnen de gegevensdefinitie worden eerst de diagrammen van het zgn. <i>domeinmodel</i> weergegeven (de diagrammen zijn doorklikbaar). Na de diagrammen worden de <i>objecten</i> waaruit het informatiemodel is opgebouwd beschreven. Bij deze objecten staan ook de eigenschappen <i>attributen</i> van die objecten beschreven en de relaties die de objecten in een model hebben met andere objecten. 
De volgende aspecten van modelelementen worden vastgelegd in de gegevensdefinitie:</p>
<ul>
    	<li>De Nederlandse benamingen</li>
    	<li>Wat voor modelelement het is en waar deze bij hoort in het geval van attributen</li>
    	<li>De eventuele herkomst</li>
    	<li>De definitie</li>
    	<li>De eventuele herkomt van de definitie.</li>
	<li>In het geval van attributen de omschrijving van het attribuut</li>
	<li>In het geval van attributen de kardinaliteit van een attribuut. De kardinaliteit geeft aan hoe vaak het attribuut voor kan of moet komen.</li>
	<li>In het geval van attributen de naam van de domeintabel waaraan een attribuut gekoppeld kan zijn</li>
</ul>
</section>

<section id="introModel">
<h1>Wat zijn modelelementen?</h1>
<p>De modelelementen van een informatiemodel zijn de bouwstenen die samen de structuur en de functionaliteit van het model definiëren. Elk element speelt een specifieke rol in het beschrijven van hoe data wordt georganiseerd en beheerd binnen een systeem. Het model kent een aantal vaste elementen die bij ieder informatiemodel terugkomen. Een begrip van deze elementen vergroot de leesbaarheid van het informatiemodel en de catalogus. </p>
	
<section id='objecten'>
	<h2>Objecten</h2>
<ul>
    <li><b>Object</b> Voor het belangrijkste element zijn er vanuit verschillende perspectieven verschillende benamingen: object, informatieobject, objecttype (MIM), entiteit of klasse (UML). De concepten zijn in nuance verschillend, maar al deze concepten vertegenwoordigen een onderscheidend geheel van eigenschappen die gezamenlijk betekenis hebben. Een entiteit heeft altijd een naam en een definitie. In het model zijn de objecten te herkennen aan het begrip Objecttype.</li>
    <li><b>Attribuut</b> Met attributen worden de eigenschappen of kenmerken van een object vastgelegd. In het domeinmodel zijn de attributen te herkennen aan het begrip Attribuutsoort.</li>
    <li><b>Gegevensgroepen</b> Soms zijn een aantal attributen gegroepeerd in een groep, aangeduid als gegevensgroep. De attributen horen semantisch bij elkaar horen en worden als eenheid behandeld. Het blijven attributen van de entiteit, maar de inhoudelijke definiëring van de gegevensgroep staat elders. Gegevensgroepen kunnen bij meerdere entiteiten terugkomen. Als voorbeeld: het is een modelleerkeuze om de <i>afmetingen</i> van een fysiek object als gegevensgroep te modelleren. Afmeting bevat de attributen lengte, breedte, hoogte </li>
</ul>
</section>


<section id="relaties">
	<h2>Relaties</h2>
<p>Het model laat daarnaast ook zien hoe objecten aan elkaar gerelateerd zijn. Een relatie heeft altijd een richting en in de meeste gevallen loopt deze van bron naar doel. De meest voorkomende relatie in IMWA is de generalisatie. Daarnaast komt een enkele keer de associatierelatie voor. </p>
  <p>
<figure id='image002'>
	<img src="./algemeen/Generalisatie en Associatie.jpg" alt="Relaties" width="600"/>
	<figcaption>Voorbeeld van generalisatie- en associatierelatie.</figcaption>
</figure>	  
  <ul>  <li><b>Generalisatierelatie</b> Dit is een relatie waarbij een 'kind'-klasse (subklasse) is afgeleid van een 'ouder'-klasse (superklasse). Een generalisatierelatie geeft aan dat bepaalde eigenschappen van een object ook gelden voor de gerelateerde objecttypen, én dat deze qua betekenis, structuur en syntax gelijk zijn. Je kunt de relatie lezen als een 'is-een'-relatie.</li>
  <li><b>Overerving</b> Dat bepaalde eigenschappen van een object ook gelden voor het gerelateerde object wordt overerving genoemd. In het voorbeeld overerft WaterstaatkundigeZonering alle attributen van IMWA-GeoObject. Het onderscheid tussen de twee zit hem in de extra attributen bij WaterstaatkundigeZonering.</li>
  <li><b>Abstract object</b> Een abstract object (klasse) is een object die niet direct geïnstantieerd kan worden, je vindt ze niet als zodanig terug in de echte wereld. Het dient als een sjabloon voor andere klassen. In de context van generalisatie en overerving, wordt de superklasse vaak een abstracte klasse. In het domeinmodel hebben de abstracte objecten vaak een lange samengestelde naam die cursief wordt weergegeven.</li>
  <li><b>Associatierelatie</b> Een associatierelatie beschrijft een verbinding tussen twee onafhankelijke klassen die samenwerken op een bepaalde manier. Het is een 'heeft-een'-relatie. Deze relatie is meer gericht op de interactie tussen objecten dan op hun hiërarchische relatie. Bij de associatierelaties speelt kardinaliteit een rol. Kardinaliteit specificeert de aantalverhoudingen tussen twee entiteiten in een relatie. Kardinaliteit volgt de notatie n..m. Als er geen kardinaliteit wordt weergegeven wordt veronderstelt dat deze 1..1 </li>
  </ul>
</p>
</section>


<section id='domeinen-en-datatypen'>
	<h2>Domeinen en datatypen</h2>
<p>In de objecten staan de namen opgesomd van de attributen, de eigenschappen van het object, met daarachter het <i>datatype</i> of de naam van het bijbehorende <i>domein</i>. En de kardinaliteit van het attribuut wordt vermeld. Bij attributen is de kardinaliteit alleen opgenomen wanneer die ongelijk is aan 1 (1 staat voor 'verplicht aanwezig'). </p>
	<section id="datatype">
		<h3>Datatypen</h3>
		Enkele datatype zijn enkelvoudig: number, integer, characterstring, date, year. Dit zijn de "gedeclareerde primitieve datatypen" zoals in MIM1.1 geformuleerd. Sommige datatype zijn complexer en meervoudig.
  <p>
  <ul>
    <li><b>Measure</b> Het datatype Measure bestaat uit twee delen: een getalswaarde (rationaal getal) en een eenheid. In de huidige versie van het informatiemodel is de getalswaarde niet verder gespecificeerd met de opbouw en het bereik. Ook is de eenheid nog niet opgenomen. </li>
    <li><b>Geometrie</b> Bij de attributen van het type Geometrie wordt gebruik gemaakt van de geometrie-typen zoals die zijn beschreven in OpenGis Specificatie. In het conceptueel model komt GM_Object het vaakst voor. Een GM_Object kan verschillende specifieke vormen aannemen, zoals: punt, lijn, vlak of complexere vormen.  </li>
  </ul>
  </p>	
</section><!--datatypen-->
	<section id="domeinen">
		<h3>Domeinen</h3>
		<p>Een uitbreidbare waardelijst wordt gebruikt wanneer uitbreiding mogelijk moet zijn. Iedere waarde van de lijst heeft een specifieke betekenis (omschrijving) Eventueel worden andere aspecten van de waarde vastgelegd. </p>
<p>Bij een uitbreidbare waardelijst wordt de naam van de lijst gegeven. De inhoud van de lijst is in een apart hoofdstuk van de gegevensdefinitie opgenomen.</p>
	</section> <!--domeinen-->		
</section>
</section>
