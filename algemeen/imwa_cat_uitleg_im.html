<!--Hoofdstuk 2 Introductie gegevensdefinitie en modelelementen-->
<h1>Gegevensdefinitie</h1>
<p>De gegevensdefinitie vormt het hart van de catalogus en geeft een beschrijving van alle elementen binnen het informatiemodel. In de gegevensdefinitie van deze catalogus is de volgende informatie te vinden:</p>
<ul>
    	<li>De diagrammen van het informatiemodel.</li>
    	<li>De Nederlandse naam van objecten of attributen.</li>
    	<li>De definitie van objecten en eventueel de herkomst van de definitie.</li>
    	<li>Of een het gaat om een objecttype, attribuut of gegevensgroep. </li>
    	<li>Bij attributen aangegeven bij welk(e) objecttype(n) deze horen.</li>
	<li>De herkomst van het objecttype als deze dit uit ander extern informatiemodel is overgenomen.</li>
	<li>De kardinaliteit van een attribuut.  </li>
	<li>Als er een domeintabel gekoppeld is aan een attribuut, welke domeintabel is dit is. </li>
</ul>
</section>

<section id="introModel">
<h1>Modelelementen</h1>
<p>De modelelementen van een informatiemodel zijn de bouwstenen die samen de structuur, samenhang en functionaliteit van het model definiëren. Elk element speelt een specifieke rol in het beschrijven van hoe data en informatie worden georganiseerd. Het informatiemodel kent een aantal vaste elementen. In de onderstaande paragrafen worden deze elementen toegelicht. </p>
	
<section id='objecten'>
	<h2>Objectentypen en bijbehorende modelelementen</h2>
<ul>
    <li><b>Objecttype:</b> voor het belangrijkste modelelement heeft vanuit verschillende perspectieven, verschillende benamingen: object, informatieobject, objecttype (MIM), entiteit of klasse (UML). Binnen IMWA hanteren wij de naam objecttype. Deze objecttypen representeren de objecten binnen het waterbeheer waarover wij gegevens uit wisselen. Een object heeft altijd een naam en een definitie. Deze staan beschreven in het objecttype van het model. In het model zijn de objecttypen te herkennen aan de term Objecttype. </li>
    <li><b>Attribuut:</b> de eigenschappen die wij willen uitwisselen over een object worden als attributen vastgelegd binnen de objecttypen van het informatiemodel.  Domeintabellen zijn gekoppeld aan deze attributen. In het informatiemodel zijn de attributen te herkennen aan de term Attribuutsoort. Bij attributen wordt ook de kardinaliteit aangegeven. Dit geeft aan hoe vaak het attribuut voor kan of moet komen. De kardinaliteit wordt alleen opgenomen wanneer die ongelijk is aan 1 (1 staat voor 'verplicht aanwezig'). </li>
    <li><b>Gegevensgroepen:</b> soms zijn een aantal attributen gegroepeerd in een groep, aangeduid als gegevensgroep. Deze attributen horen semantisch bij elkaar en worden als eenheid behandeld. Het blijven attributen van het objecttype, maar de inhoudelijke definiëring van de gegevensgroep staat elders als apart modelelement binnen het informatiemodel. Gegevensgroepen kunnen bij verschillende objecttypen hergebruikt worden als verschillende objecttypen dezelfde eigenschappen, die binnen een gegevensgroep gedefinieerd zijn, delen. </li>
</ul>
</section>


<section id="relaties">
	<h2>Relaties</h2>
<p>Het informatiemodel laat ook zien hoe objecten aan elkaar gerelateerd zijn. Een relatie heeft altijd een richting en in de meeste gevallen loopt deze van bron naar doel.  De meest voorkomende relatie in IMWA is de generalisatie. Daarnaast komt een enkele keer de associatierelatie voor, zie hieronder voor voorbeelden van beide relaties. </p>
  <p>
<figure id='image002'>
	<img src="./algemeen/Generalisatie en Associatie.jpg" alt="Relaties" width="600"/>
	<figcaption>Voorbeeld van generalisatie- en associatierelatie.</figcaption>
</figure>	  
   <ul>  
  <li><b>Generalisatie:</b> dit is een relatie waarbij een 'kind'-klasse (subklasse) is afgeleid van een 'ouder'-klasse (superklasse). Deze objecten zijn ook qua betekenis, structuur en syntax gelijk. Je kunt de relatie lezen als een 'is-een'-relatie. Een generalisatierelatie geeft ook aan dat bepaalde eigenschappen van een ‘ouder’-klasse ook gelden voor de gerelateerde ‘kind’-klassen (overerving). </li>
  <li><b>Associatierelatie:</b> een associatierelatie beschrijft een verbinding tussen twee of meer klassen die een logisch verband of interactie vertegenwoordigt, zonder dat er sprake is van een inherente hiërarchie. </li>
  </ul>
</p>
</section>


<section id='domeinen-en-datatypen'>
	<h3>Domeintabellen, datatypen en kardinaliteit</h3>
	<section id="datatype">
		<h4>Datatypen</h4>
		Enkele datatype zijn enkelvoudig: number, integer, characterstring, date, year. Dit zijn de "gedeclareerde primitieve datatypen" zoals in MIM1.1 geformuleerd. Sommige datatype zijn complexer en meervoudig.
                
  <ul>
    <li><b>Measure</b> bestaat uit twee delen: een getalswaarde (rationaal getal) en een eenheid. In de huidige versie van het informatiemodel is de getalswaarde en eenheid niet verder gespecificeerd. Welke getalswaarde en eenheid gebruikt dienen te worden zijn afhankelijk van het concrete uitwisseldoel. Deze zullen verder worden uitgewerkt binnen de logische informatiemodellen.     </li>
    <li><b>Geometrie</b> gebruikt de geometrie-typen zoals die zijn beschreven in OpenGis Specificatie . In IMWA Kunstwerken komt het GM_Object veel voor. Een GM_Object kan een punt, lijn, vlak of complexere  vorm zijn. In het huidige conceptuele model is niet altijd gespecificeerd wel type geometrie gebruikt moet worden. Dit is ook weer afhankelijk van het specifieke uitwisseldoel. Deze zullen verder worden uitgewerkt binnen de logische informatiemodellen. </li>
  </ul>
			
</section><!--datatypen-->
	<section id="domeinen">
		<h4>Domeinentabellen</h4>
		<p>Een uniforme schrijfwijze is een voorwaarde voor het geautomatiseerd uitwisselen van informatie tussen informatiesystemen. Daarom hoort bij een attribuut vaak een domeintabel (of waardelijst), hierin is de afgesproken schrijfwijze van de mogelijke waarden die het attribuut kan hebben opgenomen. In de Aquo-informatiemodellen wordt veel gebruik gemaakt van uitbreidbare domeintabellen zodat nieuwe waarden toegevoegd kunnen worden. Iedere waarde heeft een unieke betekenis (omschrijving) en zo nodig worden andere aspecten van de waarde vastgelegd. </p>
<p>De inhoud van de domeintabel is in hoofdstuk 5 van deze catalogus opgenomen.</p>
	</section> <!--domeinen-->		
</section>
</section>
