<!--Hoofdstuk 2 INLEIDING IMWA-->
<h1>Het informatiemodel Water</h1>
	<p>De basis van de Aquo-standaard (Aquo) wordt gevormd door het informatiemodel Water (IMWA). IMWA biedt de basis voor de informatiestructuur die binnen de gegevensuitwisseling wordt gebruikt. Dit betekend dat binnen IMWA de relevante objecten, onderlinge relaties tussen objecten en eigenschappen over objecten die worden gebruikt binnen het waterbeheer beschrijft. 
	IMWA is een omvangrijk model en is daarom voor de overzichtelijkheid onderverdeeld in een aantal onderdelen die ieder een taak van de waterbeheerder representeren.
        Dit zijn: watersysteem, waterketen en waterveiligheid.<br><br> 
	Naast de drie taken van de waterbeheerder, zijn er binnen IMWA nog een aantal andere onderdelen gemodelleerd die gebruikt worden ter ondersteuning van de drie genoemde taken. Dit zijn: IMWA Kunsterken, OMS Waterprofiel (in ontwikkeling) voor metingen & observaties, IMWA Monitoring (in Ontwikkeling) voor monitoringsgegevens, IMWA Normen (in Ontwikkeling) en IMWA Maatregelen (in ontwikkeling).
	Ieder van deze genoemde onderdelen heeft een connectie met IMWA Basis. IMWA Basis is de fundering voor IMWA waar alles samenkomt.
	In de onderstaande afbeelding is een (voorlopige) weergave te zien van IMWA en de samenhang tussen de verschillende onderdelen binnen IMWA. <strong>Let op!</strong> Dit is nog niet de definitieve versie van IMWA en is onderheven aan veranderingen die tot stand komen door de verdere doorontwikkeling van IMWA.</p>
	<figure id='image003'>
		<img src="./algemeen/Bedrijfsobjecten model.jpg" alt="De context van IMWA" width="100%"/>
		<figcaption>Totaalplaat van IMWA in samenhang</figcaption>
	</figure>	
  <p>Zie voor verdere toelichting van de samenhang tussen de verschillende domeinen in de IMWA bij IMWA Basis:
    <a href="https://aquo-standaard.github.io/IMWA-basis/#cat"target=_blank >Catalogus IMWA Basis</a></p> 
</section>
  <section id="IMWA-WS">
# IMWA Watersysteem

IMWA Watersysteem beschrijft vanuit vier verschillende perspectieven de objecten die voor kunnen komen in een watersysteem. De verschillende perspectieven zijn:

- **Geografie** (de daadwerkelijke fysieke objecten)  
- **Beleid** (de Kaderrichtlijn Water en peilbeheer)  
- **Juridisch** (de Omgevingswet)  
- **Hydrologie** (hydrologisch netwerk)  

Elk perspectief heeft andere informatie nodig. Daarom is het watersysteem per perspectief anders ingedeeld (of gemodelleerd). Sommige objecten komen alleen in één perspectief voor en sommige objecten bestaan in meerdere perspectieven en zijn dan met elkaar verbonden.

**Toelichting aan de hand van het object `oppervlaktewaterlichaam` dat in alle perspectieven voorkomt:**

- *Geografie* kijkt waar het ligt en hoe het heet.  
- *Beleid* kijkt naar wat voor beleid er van toepassing is en welke doelen er gehaald moeten worden.  
- *Hydrologie* kijkt naar hoe verschillende wateren aan elkaar gerelateerd zijn in een netwerk.  
- *Juridisch* kijkt naar welke wetgeving van toepassing is en hoe deze wordt toegepast.  

IMWA Watersysteem is een veelzijdig onderdeel dat de verschillende perspectieven waarop een watersysteem kan worden bekeken, verenigt. Het stelt waterbeheerders in staat om objecten in de juiste context te plaatsen.

## 2.1.2 Modelleerbeslissingen

Er zijn vaak meerdere opties om informatie te structureren in een informatiemodel. Hieronder een overzicht van de modelleerbeslissingen zoals die voor IMWA Watersysteem zijn genomen:

1. IMWA Watersysteem is opgesplitst in de perspectieven: Geografie, Beleid (KRW/peilbeheer), Juridisch (Omgevingswet) en Hydrologie (netwerk). Elk perspectief bevat zijn eigen objecten met eigenschappen, en heeft relaties met andere perspectieven. Ieder perspectief heeft eigen diagrammen.

2. De ruimtelijke relaties tussen objecten zijn niet uitgewerkt in het conceptuele model. Deze worden pas uitgewerkt in logische informatiemodellen, afgestemd op specifieke uitwisseldoelen.

3. Voor zowel oppervlaktewaterlichaam als grondwaterlichaam zijn twee objecten gemodelleerd:
   - In perspectief **Beleid (KRW)**: `KRWOppervlaktewaterlichaam` en `KRWGrondwaterlichaam`
   - In perspectief **Juridisch**: `Oppervlaktewaterlichaam` en `Grondwaterlichaam`  
   Ze hebben verschillende contexten en eigenschappen.

4. Binnen perspectief **Beleid** is geen object `AfvoergebiedAanvoergebied` gemodelleerd, maar wel `Afwateringsgebied`.

5. Onder `Afwateringsgebied` zijn verschillende specialisaties gemodelleerd:
   - *Peilgebied*, *Peilafwijkinggebied*, *Bemalingsgebied*, *Boezem*, *Polder*, *Stroomgebied*, *Afwateringseenheid*  
   Deze hebben verschillende grondslagen:
   - Juridisch: *Peilgebied*, *Peilafwijkinggebied*
   - Geografisch: *Bemalingsgebied*, *Polder*, *Boezem*
   - Hydrologisch: *Stroomgebied*, *Afwateringseenheid*  
   Het object `Afwateringsgebied` heeft daarom twee moederobjecten uit NEN3610:2022: *Juridische ruimte* en *Geografische ruimte*.

6. Objecten `OppervlaktewaterKnooppunt`, `OppervlaktewaterSegment`, `OppervlaktewaterKruising` (Hydrologie) zijn specialisaties van INSPIRE-objecten, conform NEN3610:2022.

7. In perspectief **Juridisch** is het object `Waterstaatkundig gebied` toegevoegd, met specialisaties:
   - *Waterstaatswerk* en *Waterstaatkundige zone*  
   Onder *Waterstaatswerk* vallen:
   - *Oppervlaktewaterlichaam*, *Bergingsgebied*, *Waterkering*  
   Fysieke objecten uit andere delen van IMWA (zoals Kunstwerken en Geografie) vallen binnen deze juridische gebieden.

8. Objecten `Kunstwerk` en `Waterkering` hebben een andere kleur in perspectief Juridisch, omdat ze uit respectievelijk IMWA Kunstwerken en IMWA Waterveiligheid komen.

9. In juridisch perspectief is er een koppeling met het conceptueel model Omgevingswet:
   - *Waterstaatkundig gebied* ↔ *Gebiedsaanwijzing water en watersysteem*, *Beperkingsgebied*

10. In peilbeheerperspectief is een vergelijkbare koppeling gelegd:
    - *Peilgebied* en *Peilafwijkinggebied* ↔ *Gebiedsaanwijzing water en watersysteem*

11. Binnen de Kaderrichtlijn Water zijn meer objecten relevant, zoals:
    - *Impact*, *Kwaliteitselement*, *Belasting*, *Uitzonderingsbepalingen*, *Maatregelen*, enz.  
    Deze worden mogelijk in andere onderdelen van IMWA ondergebracht (nog te bepalen).

12. `Duin` en `Hoge grond` zijn toegevoegd aan het diagram Geografie onder het object *Bodem*.

## 2.1.3 Toekomstige acties

Naar aanleiding van feedback op IMWA Watersysteem moeten onderstaande acties nog worden besproken of uitgewerkt:

1. Onderzoeken hoe context en gebruik kunnen worden aangegeven bij domeintabellen en -waarden.
2. Begrip opstellen voor `operationeel peil` en relateren aan andere peilen binnen Aquo-standaard.
3. Domeintabel `ProfielverdedigingConstructieType` controleren op volledigheid met waterbeheerders.
4. Domeintabel `SubstraatType` controleren op volledigheid met waterbeheerders.
5. Relevante materialen voor profielverdediging bepalen, inclusief hergebruik in kunstwerken.
6. Relaties tussen verschillende afwateringsgebieden bepalen per uitwisseldoel.
7. Onderzoeken of `Literatuurverwijzing` kan worden verplaatst van beleidsperspectief naar `IMWA Basis`.
8. Domeinlijst `WaterstaatkundigeZoneType` controleren op compleetheid.
9. Domeintabel `OeverType` controleren op volledigheid.
10. Domeintabel `OppervlaktewaterType` controleren op volledigheid.
11. Definities opstellen voor domeinwaarden (zoals bij IMWA Kunstwerken), samen met waterbeheerders.
12. Mogelijkheid modelleren voor uitwisseling van boven- en ondergrens bij flexibele streefpeilen binnen IMWA Normen.
13. Mogelijkheid met linked data onderzoeken om te linken naar lijsten bij de bron (bv. bevaarbaarheidsklasse uit BRT).
14. Domeintabel `StreefpeilType` samenstellen met waterbeheerders.
