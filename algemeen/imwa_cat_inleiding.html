<!--Hoofdstuk 1 INLEIDING -->
<h1>Inleiding informatiemodel AQUO</h1>
<section id='Inleiding-Aquo'>
    <h2>De Aquo-standaard</h2>
<p>De Aquo-standaard (Aquo) is de Nederlandse standaard voor het uitwisselen van gegevens binnen de watersector en dient al jaren als universele taal voor deze gegevensuitwisseling Waarom is een universele taal voor het uitwisselen van gegevens nu zo belangrijk? Steeds meer verschillende overheden en organisaties werken samen en wisselen informatie uit. Om deze gegevensuitwisselingen soepel te laten verlopen is het belangrijk dat iedereen dezelfde taal spreekt en dat we gemeenschappelijke afspraken maken over hoe wij deze gegevens beschrijven en uitwisselen.</p>
<p>Met de Aquo-standaard is het mogelijk op een uniforme en eenduidige manier gegevens uit te wisselen tussen partijen die betrokken zijn bij waterbeheer. Bovendien maakt toepassing van de standaard het mogelijk om informatie zo te ordenen en te beheren dat de actualiteit, juistheid en consistentie van die informatie wordt geborgd.</p>
<p>De Aquo-standaard is voor overheidsorganisaties een verplichte open standaard, die ontwikkeld is en beheerd wordt door het Informatiehuis Water. Het Informatiehuis Water is een samenwerkingsprogramma van Rijkswaterstaat, de waterschappen en de provincies. Het Informatiehuis Water ontzorgt waterbeheerders en beleidsmakers bij het uitwisselen van waterinformatie.</p>
<p>De Aquo-standaard bevat informatiemodellen, domeintabellen en begrippen waarin gegevens worden gestructureerd en een eenduidige betekenis krijgen. De informatiemodellen, domeintabellen en begrippen zijn geen losse onderdelen maar met elkaar verbonden. 

<li><b>Informatiemodellen</b>; De Aquo-informatiemodellen vormen de basis van de Aquo-standaard. In de informatiemodellen is de structuur van de gegevensuitwisseling vastgelegd met een beschrijving van relevante objecten en domeinen en hun onderlinge relaties. 
<li><b>Domeintabellen</b>; De Aquo-domeintabellen worden gebruikt binnen de informatiemodellen. Hierin zijn de waarden opgenomen die gebruikt mogen worden in (de geautomatiseerde) gegevensuitwisseling inclusief de afgesproken schrijfwijze. 
<li><b>Begrippen</b>; In de Aquo-begrippen wordt met een definitie een eenduidige betekenis gegeven aan alle termen die gebruikt worden in de informatiemodellen en domeintabellen en de daaraan gerelateerde termen, inclusief hun onderlinge relatie en context (perspectief). Ook zijn begrippen opgenomen die vanuit het verleden in de Aquo-standaard staan.</p>
</section>

<section id='Informatiemodel'>
<h2>Informatiemodellen</h2>
<p>De Aquo-standaard heeft per thema (Watersysteem, Waterveiligheid, Waterketen, Kunstwerken, etc) een informatiemodel opgenomen voor gegevensuitwisseling. Onderling zijn deze thema’s verbonden, dit is het informatiemodel water (IMWA).<p>
<figure id='image003'>
		<img src="./algemeen/Bedrijfsobjecten model.jpg" alt="De context van IMWA" width="100%"/>
		<figcaption>Totaalplaat van IMWA in samenhang</figcaption>
	</figure>
<p>De samenhang tussen de verschillende thema’s in IMWA is uitgebreid beschreven in de Catalogus IMWA Basis.</p>   
    <ul>
</section>

<section id='MIM-conform'>
    <h2>MIM-conform</h2>
<p>De Aquo-informatiemodellen zijn opgezet volgens het MIM - Metamodel Informatie Modellering (geostandaarden.nl). MIM biedt een gemeenschappelijk vertrekpunt voor het maken van informatiemodellen. De afspraken reiken over de grenzen van bestuurslagen heen en zijn toepasbaar in uiteenlopende domeinen, hierdoor kunnen modellen naar elkaar verwijzen. Binnen MIM is de volgende gelaagdheid bepaald:</p>

<li><b>Conceptueel model</b>; Hierin wordt de sematische samenhang en betekenis beschreven van alle domeininformatie die belangrijk is voor de uitwisseling in de watersector;</li>
<li><b>Logisch model</b>; Dit is een selectie uit het conceptuele model, dat specifiek is voor een bepaald werkveld of uitwisseldoel;</li>
<li><b>Fysiek model</b>; Hiermee kunnen programmeurs aan de slag ten behoeve van een geautomatiseerde (computer naar computer) gegevensuitwisseling. Het is afgeleid uit het logische model.</li>
        </ul>
</p>
<p>Zie voor verdere toelichting: <a href="https://docs.geostandaarden.nl/mim/mim/"target=_blank > Metamodel Informatie Modellering</a></p>
</section>
<p>De Aquo informatiemodellen zijn gemodelleerd met behulp van UML (unified modeling language) in Enterprise Architect.</p>
</section>

